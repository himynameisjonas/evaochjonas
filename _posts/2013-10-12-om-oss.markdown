---
layout: post
title: Om oss
published: true
---

Vi träffades för första gången på en fest under gymnasietiden. Jonas med sina stora hörlurar och Eva med sina randiga tröjor. Efter en kort romans där Eva läste Harry Potter och Jonas satt mest inne på internetforumet skunk.nu så beslutade vi oss för att bara vara vänner istället.

Under fem års tid stöttade vi varandra under nya kärlekar, brustna hjärtan, skratt och gråt. Det var först efter att vi blev kombos som vi båda började inse, om än lite förvirrade, att det kanske var något mer än bara vänskap i luften. Vi försökte igen och är väldigt tacksamma för det så här fem år senare.

Fyra andrahandslägenheter senare så har vi vårt första egna hem, Jonas har hunnit att fria och nu sitter vi i Berlin och planerar vårt kommande bröllop.